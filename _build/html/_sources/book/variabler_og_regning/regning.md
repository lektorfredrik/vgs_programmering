# Å regne med Python

Python kode kan gjøre vanlige regneoperasjoner som vi lærer om i matematikken, og siden vi skal bruke Python i de regnetunge realfagene, er det naturlig at vi må lære om dette.

```{admonition} Hvilke datatyper kan man regne med?
:class: tip
Vi kan regne med to datatyper:

1. **int** (heltall).
2. **float** (flyttall/desimaltall). 


Det er vanligst å regne med `float`. Man kan regne med `int` på samme måte som man regner med `float`, men resultatet blir ofte omgjort til en `float` selv om du opprinnelig hadde en eller flere `int` i regnestykket. Mer om dette senere.
```

## Regneoperasjoner i Python

Alle de vanlige regneartene er mulig å bruke når man skriver Python kode. 

**Tabell 1**: Regneoperasjoner i Python.

| Regneart | Operasjonstegn | Eksempel |
|---|---|---|
| Addisjon | `+` | `2 + 3` |
| Subtraksjon | `-` | `2 - 3` |
| Multiplikasjon | `*` | `2 * 3` |
| Divisjon | `/` | `2 / 3` |
| Potens | `**` | `2 ** 3` |
| Heltallsdivisjon | `//` | `2 // 3` |
| Modulo | `%` | `2 % 3` |

```{admonition} Regneartene i Python
:class: tip
I Python er det viktig å være klar over at regneartene ikke alltid betyr det samme som i matematikken.
```